A USONI US

et commutatis alternant pondera remis,
unda refert alios simulacra umentia nautas.
ipsa suo gaudet simulamine nautica pubes,
fallaces fluvio mirata redire figuras.

sic, ubi compositos ostentatura capillos
(candentem late speculi explorantis honorem

cum primum carae nutrix admovit alumnae)
laeta ignorato fruitur virguncula ludo

germanaeque putat formam spectare puellae:
oscula fulgenti dat non referenda metallo
aut fixas praetemptat acus aut frontis ad oram
vibratos captat digitis extendere crines:
talis ad umbrarum ludibria nautica pubes
ambiguis fruitur veri falsique figuris.

Iam vero accessus faciles qua ripa ministrat,
scrutatur toto populatrix turba profundo
heu male defensos penetrali flumine pisceS.
hic medio procul amne trahens umentia lina
nodosis decepta plagis examina verrit3
ast hic, tranquillo qua labitur agmine flumen,
ducit corticeis fluitantia retia signis;
ille autem scopulis deiectas pronus in undas
inclinat lentae convexa cacumina virgae,
inductos escis iaciens letalibus hamos.

quos ignara doli postquam vaga turba natantum ’·

rictibus invasit patulaeque per intima fauces
sera occultati senserunt vulnera ferri, ⁹

dum trepidant, subit indicium crispoque tremori

vibrantis saetae nutans consentit harundo,

tx.)
Ul
Φ

nec mora et excussam stridenti verbere praedam 255

dexter in obliquum raptat puel-3 excipit ictum

242

