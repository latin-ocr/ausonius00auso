AUSONIUS

Magne pater rerum, cui terra et pontus et aer
Tartaraque et picti servit plaga lactea caeli,
noxia quem scelerum plebis tremit almaque russum
concelebrat votis animarum turba piarum:
tu brevis hunc aevi cursum celeremque caducae 10
finem animae donas aeternae munere vitae.1
tu mites legum monitus sacrosque prophetas
humano impertis generi servasque nepotes,
deceptum miseratus Adam³ quem capta venenis
implicuit socium blandis erroribus Aevva.2 15
tu verbum, patei· alme, tuum, natumque deumque).
concedis terris totum similemque paremque,
ex vero verum vivaque ab origine vivum.
ille tuis doctus monitis hoc addidit unum,
ut, super aequoreas nabat qui spiritus undas,3 20
pigra inmortali vegetaret membra lavacro.
trina fides auctore uno, spes certa salutis
[da veniam et praesta speratae munera vitae 4]
hunc numerum iunctis virtutibus amplectenti.

Tale et terrenis specimen spectatur in oris
Augustus genitor, geminum sator Augustorum, 25
qui fratrem natumque pio conplexus utrumque
numine partitur regnum neque dividit unum,
omnia solus habens atque omnia dilargitus.
hos igitur nobis trina pietate vigentes,

1 cp, Romans viii. 18. ² cp. l Timothy ii. 14.

3 cp. Genesis i. 2.

‘² A line such as is here supplied appears to have dropped
out of the text.

36

