AUSONIUS

XIX-NARBO

NEC tu, Martie NARBO, silebere, nomine cuius
fusa per inmensum quondam Provincia regnum
optinuit multos dominandi iure colonos.
insinuant qua se Grais Allobroges oris
excluduntque Italos Alpina cacumina fines, 5
qua Pyrenaicis nivibus dirimuntur Hiberi,
qua rapitur praeceps Rhodanus genitore Lemanno
interiusque premunt Aquitanica rura Cebennae,
usque in Teutosagos paganaque nomina Belcas,
totum Narbo fuit : tu Gallia prima togati 10
nominis adtollis Latio proconsule fasces.

Quid memorem portusque tuos montesque la-

cusque ?

quid populos vario discrimine vestis et oris?
quodque tibi Pario quondam de marmore templum
tantae molis erat, quantam non sperneret olim 15
Tarquinius Catulusque iterum, postremus et ille,
aurea qui statuit Capitoli culmina, Caesar?
te maris Eoi merces et Hiberica ditant
aequora, te classes Libyci Siculique profundi,
et quidquid vario per flumina, per freta cursu 20
advehitur: toto tibi navigat orbe cataplus.

¹ See note on x. 2.

2 The Belcae (Volcae) were subdivided into the Volcae
Arecomii and the Volcae Teutosagi (in Caesar, B. G. vi. 20,
Ptol. Π. x. 8 called Tectosages) : the latter lived in the west
of Gallia Narbonnensis, with Toulouse as their chief town.

³ In 1⁶21 ss.c.‚ after the defeat of the Allobroges and Arverni
by Gn. Domitius and Q. Fabius Maximus

280

