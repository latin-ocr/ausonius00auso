AUSONIUS

Nate patris summi nostroque salutifer aevo,
virtutes patrias genitor cui tradidit omnes,
nil ex invidia retinens plenusque datorum,
pande viam precibus patriasque haec perfer ad
aures. 30
Da, pater, invictam contra omnia crimina mentem
vipereumque nefas nocituri averte veneni.
sit satis, antiquam serpens quod prodidit Aevvam
deceptumque adiunxit Adam ฮต nos sera nepotum
semina, veridicis olim praedicta prophetis, 35
vitemus laqueos, quos letifer inplicat anguis.
Pande viam, quae me post vincula corporis aegri
in sublime ferat, puri qua lactea caeli
semita ventosae superat vaga nubila lunae,
qua proceres abiere pii quaque integer olim 40
raptus quadriiugo penetrat super aera curru
Elias et solido cum corpore praevius Enoch.
Da, pater, aeterni speratam luminis auram,
si lapides non iuro deos unumque verendi
suspiciens altare sacri libamina vitae 45
intemerata fero: si te dominique deique
unigenae cognosco patrem mixtumque duobus,
qui super aequoreas volitabat spiritus undas.1
Da, genitor, veniam cruciataque pectora purga t

si te non pecudum fibris, non sanguine fuso 50

ยน Genesis i. 2.

18

