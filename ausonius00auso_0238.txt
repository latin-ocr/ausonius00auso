AUSONIUS

VIR—DE NOM1N113Us SEPTEM D1E1fflM

NOMINA, quae septem vertentibus apta diebus
annus habet, totidem errantes fecere planetae,
quos indefessa volvens vertigine mundus
signorum obliqua iubet in statione vagari.
primum supremumque diem radiatus habet Sol.
proxima fraternae succedit Luna coronae.
tertius adsequitur Titania lumina Mavors.
Mercurius quarti sibi vindicat astra diei.
illustrant quintam Iovis aurea sidera zonam.

sexta salutigerum sequitur Venus alma parentem.

cuncta supergrediens Saturni septima lux est.
octavum instaurat revolubilis orbita Solem.

IX.—-MoNos‘r1cHA DE MENsmus

PRIMUS Romanas ordiris, Iane, kalendas.
Februa vicino mense Numa instituit.

Martius antiqui primordia protulit anni.
fetiferum Aprilem vindicat alma Venus.

maiorum dictus patrum de nomine Maius.
Iunius aetatis proximus est titulo.

nomine Caesareo Quintilem Iulius auget.
Augustus nomen Caesareum sequitur.

autumnum, Pomona, tuum September opimat.
triticeo October faenore ditat agros.

sidera praecipitas pelago, intempeste November.

tu genialem hiemem, feste December, agis.

 

10

10

1 A feast of purification held on February l5th: see Ovid,

Fasti, ii. 19.

² The. months of January and February were instituted

by Numa. ³ ep. Suet. Julius, 76.
182

