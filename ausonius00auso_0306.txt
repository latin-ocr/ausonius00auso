AUSONIUS

haec procurrentis fundata crepidine ripae,

haec refugit captumque sinu sibi vindicat amnem.
illa tenens collem, qui plurimus imminet anmi,
usurpat faciles per culta, per aspera visus 325
utque suis fruitur dives speculatio terris.

quin etiam riguis humili pede condita pratis
compensat celsi bona naturalia montis

sublimique minans irrumpit in aethera tecto,
ostentans altam, Pharos ut Memphitica, turrim. 330
*huic proprium clausos consaepto gurgite pisces
apricas scopulorum inter captare novales.

haec summis innixa iugis labentia subter

flumina despectu iam caligante tuetur.

atria quid memorem viridantibus adsita pratis? 335
innumerisque super nitentia tecta columnis?

quid quae fluminea substructa crepidine fumant
balnea, ferventi cum Mulciber haustus operto

volvit anhelatas tectoria per cava flammas,

inclusum glomerans aestu spirante vaporem? 340
vidi ego defessos multo sudore lavacri

fastidisse lacus et frigora piscinarum,

ut vivis fruerentur aquis, mox amne refotos
plaudenti gelidum flumen pepulisse natatu.

 

 

1 i e. a weir is formed by bloclting the spaccs between the
rocks, into which fish are swept by the stream.

² The villa standinghigh up on the ridge which bounds
the valley looks down (despectu) upon the river, but at such
a distance that the view is slightly obscured (iam calisjctnte)
with the haze natural to a river—valley.

3 Ausonius here refers to the system of hypocausts, with
connected flue-tiles let into the thickness of the walls, by
which Roman houses and baths were heated.

250

