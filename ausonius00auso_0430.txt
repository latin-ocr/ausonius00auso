AUSONIUS

versus heroicus, convenire ut possit aut penthe-
mimeris cum reliquo anapaestico, aut trochaice cum
posteriore segmento, aut septem semipedes cum ana-
paestico chorico, aut <ponatur> post dactylum atque
semipedem quidquid restat hexametro: simile ut
dicas ludicro, quod Graeci ostomachion vocavere.
ossicula ea sunt: ad summam quattuordecim figuras
geometricas habent. sunt enim aequaliter triquetra
vel extentis lineis vel [eiusdem] frontis, [vel rectis] 1
angulis vel obliquis : isoscele ipsi vel isopleura vocant,
orthogonia quoque et scalena. harum verticularum
variis coagmentis simulantur species mille formarum z
helephantus belua aut aper bestia, anser volans et
mirmillo in armis, subsidens venator et latrans canis,
quin et turris et cantharus et alia huiusmodi innu-
merabilium figurarum, quae alius alio scientius varie-
gant. sed peritorum concinnatio miraculum est, im-
peritorum iunctura ridiculum. quo praedicto scies,
quod ego posteriorem imitatus sum.

Hoc ergo centonis opusculum ut ille ludus trac-
tatur, pari modo sensus diversi ut congruant,
adoptiva quae sunt, ut cognata videantur, aliena ne
interluceant: arcessita ne vim redarguant, densa
ne supra modum protuberent, hiulca ne pateant.

¹ So Peiper: aequilatera vcl triquetra . . . vel frontis
angulis vel obliquis, MSS.

 

1 sc. “A Battle of Bones.'' For the nature of this puzzle
see Appendix, p. 395.

374

