AUSONIUS

quod si Cumanis huc adforet hospes ab oris, 345
crederet Euboicas simulacra exilia Baias

his donasse locis : tantus cultusque nitorque

adlicit et nullum parit oblectatio luxum.

Sed mihi qui tandem finis tua glauca fluenta
dicere dignandumque mari memorare Mosellam, 350
innumeri quod te diversa per ostia late
incurrunt amnes? quamquam differre meatus
possent, sed celerant in te consumere nomen.
namque et Promeae Nemesaeque adiuta meatu
Sura tuas properat non degener ire sub undas, 355
Sura interceptis tibi gratificata fluentis,
nobilius permixta tuo sub nomine, quam si
ignoranda patri confunderet ostia Ponto.
te rapidus Celbis, te marmore clarus Erubris
festinant famulis quam primum adlambere lymphis:
nobilibus Celbis celebratus piscibus, ille 361
praecipiti torquens cerealia saxa rotatu
stridentesque trahens per levia marmora serras
audit perpetuos ripa ex utraque tumultus.
praetereo exilem Lesuram tenuemque Drahonum 365
nec fastiditos Salmonae usurpo fluores:
naviger undisona dudum me mole Saravus
tota veste vocat, longum qui distulit amnem,
fessa sub Augustis ut volveret ostia muris.

 

¹ cp. Statius, Εέῖυ. Ι. iiis} 773: vitreasque natatu Plaudit
α nas. ² c ). h tatius 211⁴. 1. v. 60.
(1⁸ The Sauer, {nto whicl'i fall the Priim (Promea) and the
Nims (Nemesa).
4 The Kyll and the Ruwar.

252

