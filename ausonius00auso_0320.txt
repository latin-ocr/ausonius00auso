AUSONIUS

EPISTULA SYMMACHI AD AUSONIUM

SYMMACHUS AusoN1o

PETis a me litteras longiores: est hoc in nos veri
amoris indicium. sed ego, qui sim paupertini ingenii
mei conscius, Laconicae malo studere brevitati, quam
multiiugis paginis infantiae meae maciem publicare.
nec mirum, si eloquii nostri vena tenuata est, quam
dudum neque ullius poematis tui neque pedestrium
voluminum lectione iuvisti. unde igitur sermonis
mei largam poscis usuram, qui nihil litterati faenoris
credidisti? volitat tuus Mosella per manus sinusque
multorum divinis a te versibus consecratus z sed tan-
tum nostra ora praelabitur. cur me istius libelli,
quaeso, exortem esse voluisti? aut ἀμουσότερος tibi
videbar, qui iudicare non possem, aut certe malignus,
qui laudare nescirem. itaque vel ingenio meo pluri-
mum vel moribus derogasti. et tamen contra inter-
dictum tuum vix ad illius operis arcana perveni.
velim tacere, quid sentiam ; velim iusto de te silentio
vindicari3 sed admiratio scriptorum sensum frangit
iniuriae.

Novi ego istum fluvium, cum aeternorum prin-

cipum iam pridem signa comitarer, parem multis,

264

