AUSONIUS

surge, nugator, lacerande virgis:

surge, ne longus tibi somnus, unde

non times, detur: rape membra molli,
Parmeno, lecto. 20

fors et haee somnum tibi cantilena

Sapphico suadet modulata versu?

Lesbiae depelle modum quietis,
acer iambe.

IL—PARECBASIS

Pom, eia, surge et calceos

et linteam da sindonem.

da, quidquid est, amictui

quod iam parasti, ut prodeam.

da rore fontano abluam 5
manus et os et lumina.

pateatque, fac, sacrarium

nullo paratu extrinsecus:

pia verba, vota innoxia,

rei divinae copia est. 10
nec tus cremandum postulo

nec liba crusti mellei,

foculumque vivi caespitis

vanis relinquo altaribus.

Deus precandus est mihi 15
ac filius summi Dei,

maiestas unius modi,

sociata sacro spiritu.

et ecce iam vota ordior:

et cogitatio numinis 20
praesentiam sentit pavens.

pavetne quidquam spes, fides? 1

1 Added in margin of V by the first¹ hand. Some editors
reject the verse as an interpolator’s correction.

14

