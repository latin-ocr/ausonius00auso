AUSONIUS

spargit Aristippus mediis in Syrtibus aurum,
aurea non satis est Lydia tota Midae.
cui nullus finis cupiendi, est nullus habendi: 15
ille opibus modus est, quem statuas animo.
Verum ager iste meus quantus sit, nosce, etiam ut me
noveris et noris te quoque, si potis es.
quamquam difficile est se noscere ; γνῶθι σεαυτόν
quam propere legimus, tam cito neclegimus. 20
agri bis centum colo iugera, vinea centum
iugeribus colitur prataque dimidio,
silva supra duplum, quam prata et vinea et arvum ; ⁷
cultor agri nobis nec superest nec abest.
fons propter puteusque brevis, tum purus et amnis ; 25
naviger hic refluus me vehit ac revehit.
conduntur fructus geminum mihi semper in annum.
cui non longa penus, huic quoque prompta fames.
Haec mihi nec procul urbe sita est, nec prorsus ad
urbem,
ne patiar turbas utque bonis potiar. 30
et quotiens mutare locum fastidia cogunt,
transeo et alternis rure vel urbe fruor.

II.—VERsus PASCHALES PRO AUGUSTO Dum

SANCTA salutiferi redeunt sollemnia Christi

et devota pii celebrant ieiunia mystae.

at nos aeternum cohibentes pectore cultum
intemeratorum vim continuamus honorum.

annua cura sacris, iugis reverentia nobis. 5

34

· - sumu-tw..

